<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Kálfur Guttormsson og Ósk Þorvarðardóttir fluttu í Miklabæ árið 1217. Áður höfðu þau búið á Auð­brekku í Hörgárdal og á Grund í Eyjafirði. Á meðan þau bjuggu í Eyjafirði átti Kálfur sér öfundarmenn og drap mann. Það varð honum dýrkeypt því hann var gerður útlægur í þrjú ár. Þegar hann kom úr útlegðinni skipti hann á jörðum við Sighvat Sturluson, fékk Miklabæ fyrir Grund. Sighvatur var þá orðinn óvinur Kolbeins unga. Þau Kálfur og Ósk bjuggu stórbúi á Miklabæ. Veturinn 1233-4 fór orðasveimur á milli Eyjafjarðar og Skagafjarðar og sögðu menn að Kálfur Guttormsson, og fleiri Skagfirðingar, væru liðsmenn Sighvatar en ekki Kolbeins. Gekk kjaftagangurinn svo langt að Kolbeinn tók þá afdrifaríku ákvörðun að drepa Kálf öðrum til varnaðar. Það var mál manna at Kálfur Guttormsson hafi verið mestur bóndi norðanlands þann tíma sem hann var uppi, segir í Sturlungu. Bær Kálfs stóð enn þegar Þorgils skarði ákvað að setjast að á Miklabæ 1257.</p>
</div>
</body>
</html>