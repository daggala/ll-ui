<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Flugumýri var eitt af höfðuðbólum Ásbirninga sem börðust um völdin við Sturlunga á 13. öld. Þar bjó Kolbeinn ungi sem sigraði Sturlunga í Örlygsstaðabardaga. Bandamaður hans var Gissur Þorvaldsson sem keypti Flugumýri og settist þar að 1253. Hann var hirðmaður Noregskonungs og átti að koma landinu undir hann. Átök milli valdaætta voru mikil og Gissur gerði tilraun til að lægja öldurnar með því að gifta son sinn dóttur eins Sturlungahöfðingjans, Sturlu Þórðarsonar sagnaritara. Brúðkaupsveislan var haldin á Flugumýri 1253. Einn liðsmanna Sturlunga, Eyjólfur ofsi Þorsteinsson tengdasonur Sturlu Sighvatssonar, sem drepinn var á Örlygsstöðum, kom úr Eyjafirði með liði sínu í skjóli nætur. Varðmanni á Flugumýri tókst að gera viðvart og brá Eyjólfur á það ráð að kveikja í bænum. Gissur slapp úr brennunni en kona hans og synir létust. Alls létust um 25 manns í brennunni.</p>
<p>Göngustígur er upp á Virkishól ofan við bæinn. Þar eru friðlýstar minjar sem taldar eru leifar virkis frá tíma Kolbeins unga fyrir miðja 13. öld.</p>

</div>

</body>
</html>