<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Miklabæjar Sólveig er ein þekktasta þjóðsagnapersóna landsins. Hún horfði á eftir Oddi presti á Miklabæ, manninum sem hún elskaði hverfa frá henni í fang betur ættaðrar konu, sturlaðist og framdi sjálfsmorð. Presturinn jarðaði hana utan kirkjugarðarins, þrátt fyrir loforð hans um að hún fengi að hvíla í vígðri mold. Þetta varð til þess að Sólveig gekk aftur og ásótti prestinn, og dró hann að lokum til dauða.</p>
<p>Sólveig var uppi rétt um mannsævi áður en saga hennar var skráð, og meira vitað um hana en margar aðrar þjóðsagnapersónur. Svo mikið, að þegar að bein ungar konu fundust fyrir utan kirkjugarðinn á Miklabæ á svipuðum stað og lýst var í sögunni, þótti gefið að þarna lægi sjálf Miklabæjar Sólveig. Beinin fundust fyrir tilstilli nokkra aðila sem allir höfðu dreymt að Sólveig kæmi til þeirra og vísaði á beinin.</p>
<p>Þann 11. júlí 1937 var Miklabæjar Sólveig lögð til hinstu hvílu í vígða mold. Hún var grafinn í Glaumbæjarkirkjugarði, en sagan sagði að þáverandi prestur á Miklabæ hafi ekki viljað fara á móti vilja Odds, og jarða hana í Miklabæjarkirkjugarði.</p>
<p>Föðurnafn Sólveigar er ekki skráð, hún hefur aðeins verið kennd við bæinn þar sem hún lifði og dó. Á legsteini hennar sem enn stendur í Glæmbæjarkirkjugarði „Hér hvílir Sólveig frá Miklabæ“.</p>

</div>

</body>
</html>