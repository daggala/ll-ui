<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Grettir Ásmundarson var ein frækilegasta persóna Íslendingasagnanna, og einn þekktasti útlagi Íslands. Hann var mikið heljarmenni og var almennt talinn sterkasti maður Íslands þegar hann var uppi. Grettir ferðaðist víða til að glíma og reyna styrk sinn. Glímdi hann ekki aðeins við menn, heldur einnig bjarndýr, drauga og risa. Grettir var mikill skaphundur, og var dæmdur í útlegð eftir að hafa valdið dauða annarra manna. En útlegðin þýddi að hver sem mætti honum gæti drepið hann afleiðingalaust, og bar hann þann titil alla sína veru í Skagafirði.</p>
<p>Þegar Grettir bjó í Drangey var haldið Hegranesþing. Þar voru gerð upp mál á milli bænda sem náðust ekki sættir um, en einnig var mikið um leiki, glímur og skemmtanir.</p>
<p>Grettir ákvað að fara á þingið, þrátt fyrir að það gæti kostað hann lífið. Hann skildi Illuga og Glaum eftir til að passa Drangey og fór einn í land. Þar fékk hann gömul föt með hettu lánuð, svo hann gæti falið andlit sitt, og þóttist heita Gestur.</p>
<p>Þegar á þingið var komið komu margir til hans og báðu um að taka þátt í glímunni, því hann var stór og sterklega byggður, og líklega góður keppandi. Grettir samþykkti það, gegn því að hann fengi friðhelgi, sem þýddi að ekki mætti drepa hann. Þetta var borið undir goðorðsmanninn sem samþykkti, ekki vitandi frekar en aðrir hver Grettir í raun og veru var. Um leið og friðhelgin var samþykkt lætur Grettir hettuna falla, og sáu menn að þarna var kominn Grettir sterki Ásmundarson. Urðu uppi fótur og fit á þinginu, og sumir vildu drepa Gretti þrátt fyrir friðhelgina. Goðorðsmaðurinn bannaði það, enda var hann maður orða sinna.</p>
<p>Á þinginu voru bræðurnir Þórður og Þórður, sterkustu menn Skagafjarðar á þeim tíma, og báðir öflugir glímumenn. Ákveðið var að annar þeirra skyldi takast á við Gretti, sem samþykkti og sagðist vera sama hvaða bróðir yrði fyrir valinu. Annar Þórðanna tekur af skarið, og réðst að Gretti á hraðahlaupum. Grettir greip aftur fyrir hann, tók í buxnastrenginn, og fleygði honum aftur fyrir sig. Var þá ákveðið að Grettir skyldi eiga við báða Þórðanna í einu. Upphófust þar mikil slagsmál þegar þeir réðust á Gretti, en fór svo, að jafntefli var dæmt. Vöktu þessi átök mikla lukku, og skemmtu sér allir vel við að horfa á bardagann.</p>
</div>
</body>
</html>