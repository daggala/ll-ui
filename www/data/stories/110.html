<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title>Séra Hálfdán á Felli: Glæsibær</title></head><body>  <p>Kerlingin
á Tjörnum var vel efnuð og reisti þar nýjan bæ. Prestur hafði einhver
umráð yfir jörðinni og byggði henni út litlu seinna. Kerlingin vildi þá
að minnsta kosti fá einhverja þóknun fyrir nýja bæinn, en þess var
enginn kostur. Tók hún þá sokkaband sitt, hnýtti því í bæjarkenginn og
dró bæinn með sér spottakorn niður fyrir túnið á Tjörnum. Þar settist
hún að. Þar er enn byggt ból og heitir Glæsibær.</p>  </body></html>