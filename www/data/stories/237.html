<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Guðmundur góði Arason, sem var biskup hér á Hólum 1203-1237, átti í sífelldum deilum við Ásbirninga eins og þú hefur þegar heyrt. Þegar Guðmundur féll frá varð Norðmaðurinn Bótólfur biskup 1238-1247. Hann var sendur hingað fyrir atbeina Hákonar gamla Noregskonungs sem vildi efla völd sín í landinu. Bótólfur var sagður „góður maður og einfaldur og eigi mikill klerkur“. Sögðu Norðlendingar að ekki mætti „sjá á höfði hans né hendi að hann væri biskup“. Hafði Bótólfur litla stjórn á undirmönnum sínum og kristnihaldi í biskupsdæminu og fékk fljótlega nóg af starfinu og hvarf heim til Noregs. Þá var Heinrekur Kársson sendur hingað og var hann biskup 1247-1260. Hann fylgdi fast fram málum Hákonar gamla og segir sagan að hann hafi haft skriflega áskorun frá konungi um að Íslandingar skyldu játast honum. Heinrekur var ekki vinsæll biskup, enda hugsaði hann fyrst og frest um að reka erindi konungs. Hólabiskupar Sturlungaaldar þeir Guðmundur, Bótólfur og Heinrekur urðu oftar til þess að vekja ófrið en til að stilla til friðar.
Samtals sátu 36 biskupar á Hólum á tímabilinu 1106-1798.</p>
</div>

</body>
</html>