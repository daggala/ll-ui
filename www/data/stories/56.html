<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title>Svanhildur sem ána saug</title></head><body>  <p>Það
var eitt sumar, að grasafólk fór fram á heiðar, eins og siður var til,
og var með því unglingsstúlka, er Svanhildur hét, tólf eða þrettán
vetra gömul. Svo vildi til, að hún týndist í göngu og fannst eigi
aftur; villtist hún þangað er Laugafell heitir, fram og austur af
Nýjabæjarafrétt, og sést fell þetta úr framanverðri Hofsafrétt í
Goðdölum. Svanhildur fann þar dilká eina, er var svo gæf, að hún gat
handleikið hana, og tók hún það ráð til þess að stilla hungur sitt, að
hún saug ána með dilkinum og fylgdi henni eftir um sumarið. Jafnframt
át hún bláber og þoldi því ekki sáran sult. Um sumarið fóru gangnamenn
með lengsta móti og allt fram í Laugarfell. Þar fundu þeir ána og
Svanhildi og höfðu hvorttveggja til byggða. Eftir þetta var Svanhildur
jafnan mjög fálát og aldrei með heilu sinni.</p><br>
<p><br> <br> </p> <p><a name="_Toc361306075"></a><a name="_Toc380007007"></a> </p> </body></html>