<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Í júnímánuði árið 1244 lögðu 20 skip með 470 mönnum innanborðs upp héðan frá Selvík.  Þar var á ferðinni herlið Kolbeins unga, foringja Ásbirninga úr Skagafirði, sem ætlaði að handsama Sturlunginn Þórð kakala og menn hans. Lið Kolbeins unga mætti liði Þórðar kakala á miðjum Húnaflóa. Þangað hafði Þórður siglt úr Trékyllisvík á Ströndum með 15 skip og 210 menn innanborðs á þeim. Þar sló í harða orrustu og er það eina sjóorrustan sem háð hefur verið við Ísland þar sem Íslendingar skipuðu bæði liðin. Aðalvopnin voru grjót og eldibrandar. Eftir langan bardaga og mikið mannfall lögðu menn Þórðar kakala á flótta og tókst Kolbeini ekki að elta þá uppi. Þessi sjóorusta er kölluð Flóabardagi og var merkileg fyrir margra hluta sakir.</p>
</div>


</body>
</html>