<html><head><meta charset="UTF-8"><title>Drangey</title></head><body>  <p>Um Drangey hefir gengið sú trú er nú skal segja; Hver formaður er fer úr Málmey til vertíðar í Drangey skal hið fyrsta sinn er hann fer þangað vor hvert sækja steina þrjá inn til Þórðarhöfða og flytja með sér til Drangeyjar og kasta þeim þar upp; en sá formaður er út af bregður tekur það víti að annaðtveggja berst honum á eða skipsögn hans eður hann hverfur inn í Þórðarhöfða.</p> <p>	Sá hefir verið forn siður við Drangey er sumir menn fylgja enn, að hver skipsögn er þangað rær vertíð heilsar henni þannig bæði við vertíðarbyrjun og við hverja ferð sem í land er farið; „Heil og happadrjúg Drangey mín og allir þínir fylgjarar.“ Þessa sömu kveðjur eru einnig endurteknar við Kerlinguna.</p>  </body></html>