<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Höfuðstaður Norðurlands var biskupsstóllinn á Hólum í Hjaltadal sem settur var árið 1106. Einn þekktasti biskupinn á Hólum var Guðmundur góði Arason en hann gegndi embætti biskups á árunum 1203 til 1237. Guðmundur biskup þótti hógvær maður og var afar vinsæll af alþýðu manna sem gaf honum viðurnefnið hinn góði. Höfðingjum var Guðmundur hins vegar erfiður og stóð einatt í deilum við þá. Árið 1208 deildi hann hart við Kolbein Tumason, einn valdamesta höfðingja Ásbirninga. Lauk þeirri deilu með mikilli grjótorrustu við Víðines, sem er neðan við Hóla, þar sem Kolbeinn og níu menn hans biðu bana en einungis féllu þrír af liðsmönnum biskups. </p>
<p>Mikill mannfjöldi kom árlega heim að Hólum í trúar- og veraldlega tengdum erindagjörðum enda bera minjar og saga kirkju og skóla vitni um að þéttbýlt hafi verið á Hólum og mikið umleikis. Meðal friðlýstra og friðaðra minja hér á staðnum eru: Gvendarbrunnur og altari í Gvendarskál sem draga nafn af Guðmundi góða, Hóladómkirkja, gamli torfbærinn og fleiri minjar.</p>
</div>


</body>
</html>