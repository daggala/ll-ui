<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Bærinn Geldingaholt er á lágu samnefndu holti vestan Héraðsvatna. Meðfram Geldingaholti að austan rennur Húseyjarkvísl og kallast þar Holtskvísl. Geldingaholt var höfuðból og kirkjustaður á miðöldum og var kirkjan helguð Pétri postula en hún var aflögð árið 1765. Árið 1252 bjó Þórður kakali þar, áður en hann var kallaður út á fund Noregskonungs. Gissur Þorvaldsson setti Odd Þórarinsson Svínfelling yfir ríki sitt 1254 þegar hann var kallaður á konungsfund og átti hann m.a. að sinna eftirmálum Flugumýrarbrennu. Oddur var sagður vopnfimasti maður landsins á þeim tíma þótt ungur væri. Brennuvargurinn Eyjólfur ofsi Þorsteinsson, sem kveikti í Flugumýrarbæ árið 1253, og Hrafn Oddsson gerðu aðför að Oddi í janúar árið 1255 í Geldingaholti en hann hafði hertekið bæinn. Þá bjó þar Kolfinna Eyjólfsdóttir, systir Eyjólfs, og góð vinkona Þórðar kakala. Mönnum Eyjólfs tókst að rjúfa varnir og sóttu að Oddi úr þremur áttum. Svo fór að Oddur hljóp út og varðist hetjulega móti ofurelfi en var að lokum drepinn eftir frækilega vörn.</p>

</div>

</body>
</html>