<!DOCTYPE HTML PUBLIC "-//W3C//DTD HTML 4.01 Transitional//EN">
<html><head><meta charset="UTF-8"><title></title></head><body>
<div class="main-chapter">
<p>Árið 1246 varð hér á grundunum neðan við Haugsnes einn af stærstu bardögum Sturlungaaldar. Þá börðust lið Sturlunga undir forystu Þórðar kakala við lið Ásbirninga sem Brandur Kolbeinsson stýrði.  700 manna lið Ásbirninga var úr Skagafirði en Þórður sótti sitt 600 manna lið í Eyjafjörð. Lið Ásbirninga kom frá Víðimýri að morgni bardagans og fylkti liði á grundunum. Þórður kakali hafði komið með sitt lið síðla nætur og leynst á Haugsnesinu. Lét lið hans skyndilega til skarar skríða og tókst að koma Ásbirningum að óvörum. Lengi vel mátti ekki á milli sjá hvor flokkurinn hafði betur en skyndilega brast á flótti í liði Ásbirninga. Þórður kakali hafði af herkænsku sinni komið fyrir manni í liði Ásbirninga og þegar hann þóttist flýja eltu hann margir úr liðinu. Snerist þá bardaginn Sturlungum í hag og fóru svo leikar að foringi Ásbirninga, Brandur Kolbeinsson, var felldur. Í bardaganum féllu um 100 manns og aldrei hafa fleiri fallið í einum bardaga á Íslandi en þá.  </p>
</div>


</body>
</html>